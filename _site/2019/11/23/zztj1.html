<!DOCTYPE html>
<html xmlns="http://www.w3.org/1999/xhtml" xml:lang="en" lang="en-us">
  <head>
    <meta http-equiv="content-type" content="text/html; charset=utf-8" />
    <meta name="author" content="montanus2019" />
    <meta name="viewport" content="width=device-width, initial-scale=1.0"/>
    
    <title>资治通鉴第一册摘录</title>
    
    <link rel="shortcut icon" href="/favicon.ico">
    <link href="/atom.xml" rel="alternate" title="montanus2019" type="application/atom+xml" />
    <link rel="stylesheet" href="//cdnjs.cloudflare.com/ajax/libs/font-awesome/4.2.0/css/font-awesome.min.css">
    <link rel="stylesheet" href="/media/css/style.css">
    <script type="text/javascript" src="//cdnjs.cloudflare.com/ajax/libs/retina.js/1.3.0/retina.min.js"></script>
    <link rel="stylesheet" href="//cdnjs.cloudflare.com/ajax/libs/highlight.js/8.4/styles/github.min.css">
    <script src="//cdnjs.cloudflare.com/ajax/libs/highlight.js/8.4/highlight.min.js"></script>
    <script type="text/javascript"> hljs.initHighlightingOnLoad(); </script>
    <script type="text/javascript" src="//cdn.mathjax.org/mathjax/latest/MathJax.js?config=TeX-AMS-MML_HTMLorMML"></script>
    <script src="/media/js/mermaid.js"></script>
  </head>
  <body>
      <div id="main" role="main">
        <header>
          <div id="header">
            <h1><a title="montanus2019" class="" href="/">montanus2019</a></h1>
          </div>
          <nav>
            
            <span><a title="Archive" href="/archive.html"><i class="fa fa-list-ul"></i></a></span>
            
            <span><a title="Tags" href="/tags.html"><i class="fa fa-tags"></i></a></span>
            
            <span><a title="About" href="/about.html"><i class="fa fa-user"></i></a></span>
            
            <span><a title="Gallery" href=""><i class="fa fa-film"></i></a></span>
            
            <span><a title="Subscribe" href="/atom.xml"><i class="fa fa-rss"></i></a></span>
            
          </nav>
        </header>
        <div id="content">
        <article>
  <section class="title">
    <h2>资治通鉴第一册摘录 </h2>
  </section>
  <section class="meta">
  <span class="time">
    <time datetime="2019-11-23">2019-11-23</time>
  </span>
  
  <span class="tags">
    
    <a href="/tags.html#资治通鉴" title="资治通鉴">#资治通鉴</a>
    
  </span>
  
  </section>
  <section class="post">
  
<ul>
  <li>
    <p>P.27 孔颖达曰：诸侯未及期而相见曰遇。会者，谓及期之礼，既及期，又至所期之地。</p>
  </li>
  <li>
    <p>P.42 皆以夷翟遇秦，擯斥之，不得與中國之會盟。於是孝公發憤，布德修政，欲以強秦。</p>
  </li>
  <li>
    <p>P.44 （公元前359年），衛鞅欲變法，秦人不悅。衛鞅言於秦孝公曰：“夫民不可與慮始，而可與樂成。論至德者不合於俗，成大功者不謀於眾。是以聖人苟可以強國，不法其故。”甘龍曰：“不然，緣法而治者，吏習而民安之。”衛鞅曰：“常人安於故俗，學者溺於所聞，以此兩者，居官守法可也，非所與論於法之外也。智者作法，愚者制焉；賢者更禮，不孝者拘焉。”</p>
  </li>
  <li>
    <p>P.47 臣光曰：夫信者，人君之大寶也。國保於民，民保於信；非信無以使民，非民無以守國。是故古之王者不欺四海，霸者不欺四鄰，善為國者不欺其民，善為家者不欺其親。不善者反之，欺其鄰國，欺其百姓，甚者欺其兄弟，欺其父子。上不信下，下不信上，上下離心，以至於敗。所利不能藥其所傷，所獲不能補其所亡，豈不哀哉！昔齊桓公不背曹沫之盟，晉文公不貪伐原之利，魏文侯不棄虞人之期，秦孝公不廢徙木之賞。此四君者道非粹白，而商君尤稱刻薄，又處戰攻之世，天下趨於詐力，猶不敢忘信以畜其民，況為四海治平之政者哉！</p>
  </li>
  <li>
    <p>P.49 （公元前355年）齊威王、魏惠王會田于郊。惠王曰：“齊亦有寶乎？”威王曰：“無有。”惠王曰：“寡人國雖小，尚有徑寸之珠，照車前後各十二乘者十枚。豈以齊大國而無寶乎？”威王曰：“寡人之所以為寶者與王異。吾臣有檀子者，使守南城，則楚人不敢為寇，泗上十二諸候皆來朝。吾臣有盼子者，使守高唐，則趙人不敢東漁于河。吾吏有黔夫者，使守徐州，則燕人祭北門，趙人祭西門，徙而從者七千餘家。吾臣有種首者，使備盜賊，則道不拾遺。此四人者，將照千里，豈特十二乘哉！”惠王有慚色。</p>
  </li>
</ul>

<blockquote>
  <p>何为真宝？人宝，物宝？</p>
</blockquote>

<ul>
  <li>
    <p>p55. 史記正義曰：南北曰阡，東西曰陌。</p>
  </li>
  <li>
    <p>p.58 善戰者因其勢而利導之。</p>
  </li>
  <li>
    <p>p.59 軍既相距，衛鞅遺公子卬書曰：“吾始與公子驩；今俱為兩國將，不忍相攻，可與公子面相見盟，樂飲而罷兵，以安秦、魏之民。”公子卬以為然，乃相與會；盟已，飲，而衛鞅伏甲士，襲虜公子卬，因攻魏師，大破之。</p>
  </li>
</ul>

<blockquote>
  <p>無恥之尤。</p>
</blockquote>

<ul>
  <li>p.60 秦孝公薨，子惠文王立。公子虔之徒告商君欲反，發吏捕之。商君亡之魏；魏人不受，復內之秦。商君乃與其徒之商於，發兵北撃鄭。秦人攻商君，殺之，車裂以徇，盡滅其家。
    <blockquote>
      <p>反覆無常之小人，無智，濫得虛名，死有餘辜。</p>
    </blockquote>
  </li>
  <li>
    <p>p.60 （趙良見商君，曰：）千人之諾諾，不如一士之諤諤。</p>
  </li>
  <li>
    <p>p.63 故易曰：“利者，義之和也。”又曰：“利用安身，以崇德也。”</p>
  </li>
  <li>
    <p>p.88 古之君子，過則改之。</p>
  </li>
  <li>
    <p>p.98 孟子曰：“是惡足為大丈夫哉！君子立天下之正位，行天下之正道，得志則與民由之，不得志則獨行其道，富貴不能淫，貧賤不能移，威武不能屈，是之謂大丈夫。”</p>
  </li>
  <li>
    <p>p.102 （趙武靈王）胡服騎射…“愚者所笑，賢者察焉。”治國有常，利民為本；從政有經，令行為上。明德先論於賤，而從政先信於貴。</p>
  </li>
  <li>
    <p>p.188 進退語曰：“日中則移，月滿則虧”進退嬴縮，與時變化，聖人之道也。</p>
  </li>
  <li>
    <p>p.193 慎終如始，始終如一。凡百事之成也必在敬之，其敗也必在慢之。</p>
  </li>
  <li>
    <p>p.198 魏安釐王問天下之高士於子順，子順曰：“世無其人也；抑可以為次，其魯仲連乎！”王曰：“魯仲連強作之者，非體自然也。”子順曰：“人皆作之。作之不止，乃成君子；作之不變，習與體成，則自然也。”</p>
  </li>
  <li>
    <p>p.253 夏，四月，二世至咸陽，謂趙高曰：“夫人生居世間也，譬猶騁六驥過決隙也。”</p>
  </li>
  <li>p.255 且壯士不死則已，死則舉大名耳！王、侯、將、相寧有種乎！</li>
</ul>

<p>-p.419 臣光曰：過者，人之所必不免也；惟聖賢為能知而改之。古之聖王，患其有過而不自知也，故設誹謗之木，置敢諫之鼓；豈畏百姓之聞其過哉！</p>

<p><img src="http://localhost:4000/media/IMG_20190201_212037.jpg" alt="钢筋森林" />
本文共1711字。</p>


  </section>
  
</article>

        </div>
        <footer>
          <div>
            
            &copy; 2018 ~ 2020 montanus2019 | 
powered by jekyll | themed 
by <a 
href="https://montanus2019.github.io" 
title="montanus2019">montanus</a> 
| fork <a 
href="https://github.com/montanus2019" title="fork me">me</a>
          </div>
        </footer>
      </div> <!-- main -->
  </body>
</html>
