<!DOCTYPE html>
<html xmlns="http://www.w3.org/1999/xhtml" xml:lang="en" lang="en-us">
  <head>
    <meta http-equiv="content-type" content="text/html; charset=utf-8" />
    <meta name="author" content="montanus2019" />
    <meta name="viewport" content="width=device-width, initial-scale=1.0"/>
    
    <title>SEXTI PROPERTI ELEGIARVM LIBER PRIMVS</title>
    
    <link rel="shortcut icon" href="/favicon.ico">
    <link href="/atom.xml" rel="alternate" title="montanus2019" type="application/atom+xml" />
    <link rel="stylesheet" href="https://cdnjs.cloudflare.com/ajax/libs/font-awesome/4.2.0/css/font-awesome.min.css">
    <link rel="stylesheet" href="/media/css/style.css">
    <script type="text/javascript" src="https://cdnjs.cloudflare.com/ajax/libs/retina.js/1.3.0/retina.min.js"></script>
    <link rel="stylesheet" href="https://cdnjs.cloudflare.com/ajax/libs/highlight.js/8.4/styles/github.min.css">
    <script src="https://cdnjs.cloudflare.com/ajax/libs/highlight.js/8.4/highlight.min.js"></script>
    <script type="text/javascript"> hljs.initHighlightingOnLoad(); </script>
<script type="text/javascript" async  src="https://cdnjs.cloudflare.com/ajax/libs/mathjax/2.7.7/MathJax.js?config=TeX-MML-AM_CHTML">
</script>
    <script src="/media/js/mermaid.js"></script>
  </head>
  <body>
      <div id="main" role="main">
        <header>
          <div id="header">
            <h1><a title="montanus2019" class="" href="/">montanus2019</a></h1>
          </div>
          <nav>
            
            <span><a title="Archive" href="/archive.html"><i class="fa fa-list-ul"></i></a></span>
            
            <span><a title="Tags" href="/tags.html"><i class="fa fa-tags"></i></a></span>
            
            <span><a title="About" href="/about.html"><i class="fa fa-user"></i></a></span>
            
            <span><a title="Gallery" href=""><i class="fa fa-film"></i></a></span>
            
            <span><a title="Subscribe" href="/atom.xml"><i class="fa fa-rss"></i></a></span>
            
          </nav>
        </header>
        <div id="content">
        <article>
  <section class="title">
    <h2>SEXTI PROPERTI ELEGIARVM LIBER PRIMVS </h2>
  </section>
  <section class="meta">
  <span class="time">
    <time datetime="2019-01-31">2019-01-31</time>
  </span>
  
  <span class="tags">
    
    <a href="/tags.html#lingua latina" title="lingua latina">#lingua latina</a>
    
  </span>
  
  </section>
  <section class="post">
  <p>Cynthia prima suis miserum me cepit ocellis,</p>

<p>contactum nullis ante cupidinibus.</p>

<p>tum mihi constantis deiecit lumina fastus</p>

<p>et caput impositis pressit Amor pedibus,</p>

<p>donec me docuit castas odisse puellas                 5</p>

<p>improbus, et nullo vivere consilio.</p>

<p>ei mihi, iam toto furor hic non deficit anno,</p>

<p>cum tamen adversos cogor habere deos.</p>

<p>Milanion nullos fugiendo, Tulle, labores</p>

<p>saevitiam durae contudit Iasidos.                 10</p>

<p>nam modo Partheniis amens errabat in antris,</p>

<p>rursus in hirsutas ibat et ille feras;</p>

<p>ille etiam Hylaei percussus vulnere rami</p>

<p>saucius Arcadiis rupibus ingemuit.</p>

<p>ergo velocem potuit domuisse puellam:                 15</p>

<p>tantum in amore fides et benefacta valent.</p>

<p>in me tardus Amor non ullas cogitat artes,</p>

<p>nec meminit notas, ut prius, ire vias.</p>

<p>at vos, deductae quibus est pellacia lunae</p>

<p>et labor in magicis sacra piare focis,                 20</p>

<p>en agedum dominae mentem convertite nostrae,</p>

<p>et facite illa meo palleat ore magis!</p>

<p>tunc ego crediderim Manes et sidera vobis</p>

<p>posse Cytinaeis ducere carminibus.</p>

<p>aut vos, qui sero lapsum revocatis, amici,                 25</p>

<p>quaerite non sani pectoris auxilia.</p>

<p>fortiter et ferrum saevos patiemur et ignes,</p>

<p>sit modo libertas quae velit ira loqui.</p>

<p>ferte per extremas gentes et ferte per undas,</p>

<p>qua non ulla meum femina norit iter.                 30</p>

<p>vos remanete, quibus facili deus annuit aure,</p>

<p>sitis et in tuto semper amore pares.</p>

<p>nam me nostra Venus noctes exercet amaras,</p>

<p>et nullo vacuus tempore defit Amor.</p>

<p>hoc, moneo, vitate malum: sua quemque moretur                 35</p>

<p>cura, neque assueto mutet amore torum.</p>

<p>quod si quis monitis tardas adverterit aures,</p>

<p>heu referet quanto verba dolore mea!</p>

  </section>
  
</article>

        </div>
        <footer>
          <div>
            
            &copy; 2018 ~ 2021 montanus2019 | 
powered by jekyll | themed 
by <a 
href="https://montanus2019.github.io" 
title="montanus2019">montanus</a> 
| fork <a 
href="https://github.com/montanus2019" title="fork me">me</a>
          </div>
        </footer>
      </div> <!-- main -->
  </body>
</html>
