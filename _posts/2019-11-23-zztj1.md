---

layout: post

title:  资治通鉴第一册摘录

tags:

- 资治通鉴

---

* 目录
{:toc}

- P.27 孔颖达曰：诸侯未及期而相见曰遇。会者，谓及期之礼，既及期，又至所期之地。

- P.42 皆以夷翟遇秦，擯斥之，不得與中國之會盟。於是孝公發憤，布德修政，欲以強秦。

- P.44 （公元前359年），衛鞅欲變法，秦人不悅。衛鞅言於秦孝公曰：“夫民不可與慮始，而可與樂成。論至德者不合於俗，成大功者不謀於眾。是以聖人苟可以強國，不法其故。”甘龍曰：“不然，緣法而治者，吏習而民安之。”衛鞅曰：“常人安於故俗，學者溺於所聞，以此兩者，居官守法可也，非所與論於法之外也。智者作法，愚者制焉；賢者更禮，不孝者拘焉。”

- P.47 臣光曰：夫信者，人君之大寶也。國保於民，民保於信；非信無以使民，非民無以守國。是故古之王者不欺四海，霸者不欺四鄰，善為國者不欺其民，善為家者不欺其親。不善者反之，欺其鄰國，欺其百姓，甚者欺其兄弟，欺其父子。上不信下，下不信上，上下離心，以至於敗。所利不能藥其所傷，所獲不能補其所亡，豈不哀哉！昔齊桓公不背曹沫之盟，晉文公不貪伐原之利，魏文侯不棄虞人之期，秦孝公不廢徙木之賞。此四君者道非粹白，而商君尤稱刻薄，又處戰攻之世，天下趨於詐力，猶不敢忘信以畜其民，況為四海治平之政者哉！

- P.49 （公元前355年）齊威王、魏惠王會田于郊。惠王曰：“齊亦有寶乎？”威王曰：“無有。”惠王曰：“寡人國雖小，尚有徑寸之珠，照車前後各十二乘者十枚。豈以齊大國而無寶乎？”威王曰：“寡人之所以為寶者與王異。吾臣有檀子者，使守南城，則楚人不敢為寇，泗上十二諸候皆來朝。吾臣有盼子者，使守高唐，則趙人不敢東漁于河。吾吏有黔夫者，使守徐州，則燕人祭北門，趙人祭西門，徙而從者七千餘家。吾臣有種首者，使備盜賊，則道不拾遺。此四人者，將照千里，豈特十二乘哉！”惠王有慚色。

> 何为真宝？人宝，物宝？

- p55. 史記正義曰：南北曰阡，東西曰陌。

- p.58 善戰者因其勢而利導之。

- p.59 軍既相距，衛鞅遺公子卬書曰：“吾始與公子驩；今俱為兩國將，不忍相攻，可與公子面相見盟，樂飲而罷兵，以安秦、魏之民。”公子卬以為然，乃相與會；盟已，飲，而衛鞅伏甲士，襲虜公子卬，因攻魏師，大破之。

> 無恥之尤。

- p.60 秦孝公薨，子惠文王立。公子虔之徒告商君欲反，發吏捕之。商君亡之魏；魏人不受，復內之秦。商君乃與其徒之商於，發兵北撃鄭。秦人攻商君，殺之，車裂以徇，盡滅其家。
> 反覆無常之小人，無智，濫得虛名，死有餘辜。

- p.60 （趙良見商君，曰：）千人之諾諾，不如一士之諤諤。

- p.63 故易曰：“利者，義之和也。”又曰：“利用安身，以崇德也。”

- p.88 古之君子，過則改之。

- p.98 孟子曰：“是惡足為大丈夫哉！君子立天下之正位，行天下之正道，得志則與民由之，不得志則獨行其道，富貴不能淫，貧賤不能移，威武不能屈，是之謂大丈夫。”

- p.102 （趙武靈王）胡服騎射...“愚者所笑，賢者察焉。”治國有常，利民為本；從政有經，令行為上。明德先論於賤，而從政先信於貴。

- p.188 進退語曰：“日中則移，月滿則虧”進退嬴縮，與時變化，聖人之道也。

- p.193 慎終如始，始終如一。凡百事之成也必在敬之，其敗也必在慢之。

- p.198 魏安釐王問天下之高士於子順，子順曰：“世無其人也；抑可以為次，其魯仲連乎！”王曰：“魯仲連強作之者，非體自然也。”子順曰：“人皆作之。作之不止，乃成君子；作之不變，習與體成，則自然也。”

- p.253 夏，四月，二世至咸陽，謂趙高曰：“夫人生居世間也，譬猶騁六驥過決隙也。”

- p.255 且壯士不死則已，死則舉大名耳！王、侯、將、相寧有種乎！

-p.419 臣光曰：過者，人之所必不免也；惟聖賢為能知而改之。古之聖王，患其有過而不自知也，故設誹謗之木，置敢諫之鼓；豈畏百姓之聞其過哉！

![钢筋森林]({{"/media/IMG_20190201_212037.jpg"|absolute_url}})
本文共{{ page.content | strip_html | strip_newlines | split: "" | size }}字。

